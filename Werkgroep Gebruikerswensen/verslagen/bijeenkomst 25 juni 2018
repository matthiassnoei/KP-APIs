Allen,

Later dan gedacht ontvangen jullie hierbij een beknopt verslag van de bijeenkomst van de werkgroep Gebruikerswensen die op 25 juni bij Geonovum in Amersfoort heeft plaatsgevonden.

Aanwezig: Friso Penninga (Geonovum), Sid Brouwer (Centric), Steven Ottens (Webmapper), Pieter Meijer (Stedin)

Afwezig met afmelding: Jan Neleman (Seeburger), Michiel Verhoef (VNG Realisatie) -> Dank voor je uitgebreide input en toelichting! 

Afwezig zonder afmelding: Wouter van Noort (ROXIT), Peter Klaver (VNG), Henk Volbeda (gemeente Amsterdam), Aida Nikbin (Nedgraphics), Matthijs Claessen (Logius), Marcel Krassenburg (iRaad), Xaviro Jokhoe (Flamingo Report)

Volgende bijeenkomst:  19 september 9:00-13:00 Amersfoort Geonovum (Graag verneem ik of je dan aanwezig kunt/wilt zijn. We hopen volgende keer met een iets grotere groep te zijn)

Aantekeningen:
Na een korte voorstelronde hebben we (opnieuw) vastgesteld dat onze werkgroep zich specifiek bezig moet houden met de rol van ‘de developer’ en komen tot voorstellen die bijdragen aan een optimale ‘Developers Experience’ als onderdeel van de API strategie.

We hebben vervolgens vastgesteld dat we hopen dat we de volgende ‘deliverables’ willen gaan opleveren voor het einde van het jaar:
1.	Uiteindelijk is 1 deliverable een deel van het rapport van het Kennisplatform dat dan specifiek in gaat op Gebruikerswensen
2.	Daarnaast willen we vanuit het perspectief van de markt ‘de meest gewenste publieke API’s’ identificeren. Deze lijst kan bestaan uit bestaande API’s, maar deels ook uit suggesties om tot publieke api’s te komen. Van deze API’s willen we de Developer Experience vaststellen en eventueel advies voor verbetering uitbrengen
3.	Verder is het idee om aan de hand van 1 of meerdere workshops tot een ‘mock-up’ te komen van de (nu nog) fictieve website developer.overheid.nl. Daarbij gaat het niet alleen om het resultaat, maar ook om het vaststellen van de belangrijkste persona’s en hun wensen (en frustraties). 

Andere zaken die aan de orde zijn geweest. Mede op basis van de input van Michiel Verhoef die deze keer helaas niet aanwezig kon zijn, zien we veel in het aansluiting zoeken bij de ‘common ground’ gedachte van VNG over de ICT infrastructuur (https://vng.nl/samen-organiseren/common-ground) en het belang van bijvoorbeeld de standaardisatie op basis van de OpenAPI 3.0 specificatie, waarvoor ik graag dit stuk van Dimitri Verhees aanbeveel:  https://www.linkedin.com/pulse/why-dutch-government-standardised-openapi-3x-dimitri-van-hees/ 

Graag hoop ik jullie allemaal te zien bij de volgende bijeenkomst op 19 september in Amersfoort.

Met vriendelijke groet,

Matthias Snoei
